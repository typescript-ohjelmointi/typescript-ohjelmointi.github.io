---
sidebar_position: 1
sidebar_label: 'Tervetuloa!'
---


# TypeScript-ohjelmointi

TypeScript-kieli on käänteentekevä ratkaisu JavaScript-kielisten ohjelmistojen kehittäjäkokemuksen, ylläpidettävyyden ja kehitystyökalujen saralla. Kieli on saavuttanut lyhyessä ajassa suuren käyttäjäkunnan ja sen osaajille on merkittävästi kysyntää. Tervetuloa mukaan kurssille tutustumaan TypeScript-kieleen ja sen tyyppijärjestelmään!


## Osaamistavoitteet

Kurssin käytyäsi osaat hyödyntää TypeScript-ohjelmointikielen tyyppijärjestelmää. Osaat hyödyntää sekä kielen valmiita tyyppejä että luoda omia. Opit myös yhdistelemään ja tekemään erilaisia variaatioita tyypeistä.

## Sisältö

Opintojaksolla perehdytään TypeScript-kielen perusideaan, työkaluihin ja tyyppeihin.

Aihealueita ovat esimerkiksi seuraavat:

* Perustietotyypit
* Keyof ja typeof -operaattorit
* Geneeriset tyypit
* Tyyppien unionit ja leikkaukset
* "Mäpätyt" tyypit
* Tyyppivahdit (type guard)
* Aputyypit (pick, omit, partial)



## Oppimistavat

Opintojakso toteutetaan virtuaalisesti itseopiskeluun nojautuen. Oppiminen toteutetaan sekä teorian että harjoitustehtävien avulla.


## Oppimateriaalit

Kurssilla hyödynnetään netistä löytyviä lähteitä niin TypeScriptin virallisista lähteistä kuin myös kolmansien osapuolten lähteistä.


## Lähtötaso ja sidonnaisuudet muihin opintojaksoihin

Kurssin lähtökohtana oletamme, että olio-ohjelmoinnin perusteet ja käsitteistä ovat jo ennestään tuttuja esimerkiksi Java-, Python-, C#- tai JavaScript-kielestä.


## Arviointikriteerit

Opintojakso arvioidaan asteikolla hylätty / hyväksytty. Hyväksytty suoritus edellyttää osallistujalta osaamisen osoittamista kurssin tehtävien parissa.
