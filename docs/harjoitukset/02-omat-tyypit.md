---
sidebar_position: 2
---

# Tyyppijärjestelmä

Tämän sivun tehtävät käsittelevät TypeScriptin perustyyppejä sekä uusien tyyppien ilmaisemista muiden tyyppien avulla. Tehtäviä on tarkoitus suorittaa samalla, kun perehdyt kurssin materiaaleissa [TypeScriptin tyyppijärjestelmään](../tyypit/01-tyyppijarjestelma.md).


## Tehtävät

Tyyppijärjestelmää koskevat tehtävät löytyvät erillisestä GitHub-repositoriosta [https://github.com/typescript-ohjelmointi/type-exercises/](https://github.com/typescript-ohjelmointi/type-exercises/). Kopioi repositorio itsellesi sen etusivulla olevien ohjeiden mukaisesti joko Git-työkalulla tai tallentamalla se zip-pakettina. Avaa sen jälkeen projekti omassa koodieditorissasi.

Tehtäväpaketin `src`-hakemisto koostuu 16 alihakemistosta, joista jokaisessa on lyhyt johdanto tai esimerkkikoodi `.md`-muodossa, sekä täydennettävä tai korjattava koodi `.ts`-muodossa. Kukin `.ts`-tiedosto sisältää `TODO`-kommentit, joiden mukaan tiedostoa täytyy täydentää tai muokata.

Tehtävien hyväksyttyyn suoritukseen riittää, että saat puolet tehtävistä ratkaistua. Tarvittaessa voit kysyä apua kurssin Teams-kanavalla.

:::tip

Suuressa osassa tehtävistä tarkoituksena on "korjata" virheitä, mutta osassa tehtäviä muutokset tuovat esiin toisaalla koodissa olevia virheitä. Nämä kohdat selviävät kyseisten tehtävien kommenteista.

:::

## Tehtävien palauttaminen

Tehtävät palautetaan kerralla kurssin Teams-ryhmästä löytyvään tehtävään. Ohjeita tehtävän palauttamiseen löydät [Microsoftin ohjeista](https://support.microsoft.com/en-au/topic/turn-in-an-assignment-in-microsoft-teams-e25f383a-b747-4a0b-b6d5-a2845a52092b) ja tarvittaessa voit kysyä apua Teams-kanavalla. Palauta kaikki tiedostot mieluiten yhtenä zip-pakettina.



